<!DOCTYPE html>
<html>
<head>
	<meta charset="utf-8">
	<meta name="viewport" content="width=device-width, initial-scale=1">
	<title>Oral Cancers</title>
</head>
<body bgcolor="FFF8D6">
<h1 style="color: #A4D0A4;">
	<center>
		<u>
			အရက်၊ ဆေးလိပ်၊ ကွမ်း နှင့် ကြောက်စရာ ခံတွင်းကင်ဆာ အန္တရာယ်(Oral Cancers)
		</u>
	</center>
</h1>
<p style="color: #617A55;">
	ယခုနှစ်ပိုင်း မြန်မာနိုင်ငံတွင် ခံတွင်းကင်ဆာ ဖြစ်ပွားမှုမှာ များသထက် များပြားနေပါသည်။ ဆေးလိပ်၊ ကွမ်းနှင့်အရက် တို့ကိုသုံးစွဲလျှင် ခံတွင်းကင်ဆာ ဖြစ်သည်ဟု တထစ်ချပြောလို့ မရသော်လည်း ၊ ဝေဒနာခံစားနေရသူ တော်တော်များများသည် ထို ၃ မျိုး နှင့် မကင်းသူများဖြစ်နေသည်ကိုလည်း တွေ့ရပါသည်။ တချို့သော လူနာတို့ကတော့ ထို ၃ မျိုးနှင့် လုံးဝ ကင်းရှင်းနေသည့် အနေအထားမှာ တွေ့ရပါသည်။ ထိုအမျိုးအစားလူနာကတော့ % တော်တော် နဲပါး ပါသည်။<br><br>

	ခံတွင်းကင်ဆာဟု ဆိုရာတွင် လျှာအပေါ်ဘက် ၊လျှာဘေး ဘက် ကင်ဆာ၊ လျှာအောက်မျက်နှာပြင် ကင်ဆာ၊ သွားဖုံးကင်ဆာ၊ သွားဖုံးရိုးကင်ဆာ ထိုမှတဆင့် မေးရိုးကင်ဆာ၊ ပါးစောင်ကင်ဆာ၊ အာခေါင်ကင်ဆာ တို့ဖြစ်ပါသည်။ <br><br>

	ခံတွင်းကင်ဆာနှင့် ပတ်သက်၍ ဆေးလိပ်၊ ကွမ်း၊ အရက်တို့ကြောင့် ဖြစ်စေနိုင်သည့်အကြောင်းအရာများ စွာရှိပါသည်။ထိုများစွာထဲမှ တချို့မှာ ကွမ်းယာနှင့် ပတ်သက်၍ ပြောရလျှင် ကွမ်းယာတွင်ပါဝင်သော ထုံး၊ ဆေးရွက်ကြီး၊ ဆေးပေါင်း၊ နှပ်ဆေးတို့သည် ဝါးစားလိုက်သောအခါ ဓာတ်ပြောင်းလဲမှုများ ဖြစ်ပေါ်လာပြီး တဖြေးဖြေးနဲ့ လူ၏ခံတွင်းကို အန္တရာယ် ဖြစ်စေပါသည်။ ဆေးလိပ်ဆိုလျှင်လည်း ဆေးလိပ်ထဲတွင်ပါသော ဆေးရွက်ဖတ် အမျိုးမျိုးတို့သည် လူတို့သောက်လိုက်လျှင် လောင်ကျွမ်းပြီး ဖြစ်ပေါ်လာသော ဓာတုဓာတ်ပေါင်းများသည် ပါးစောင်၊ အာခေါင်၊ သွားဖုံး၊ လျှာတို့နှင့် ကြာရှည်စွာထိတွေ့မှုဖြစ်ပြီး အနာလေးများ စတင်ဖြစ်ပေါ်နေတတ်သည်။ အရက်သည်လည်း ၎င်း၏ ပူ၍လောင်ကျွမ်းစေသော ဓာတ်ကြောင့်၊ ကြာရှည်သောက်သုံးလာတာနှင့်အမျှ ခံတွင်းရှိအရေပြားများထိခိုက်ပြီး အနာများ စတင်ဖြစ်ပေါ်လာတတ်ပါသည်။<br><br>

	ကင်ဆာအနာများသည် ဖြစ်စအချိန်များတွင် နာကျင် ကိုက်ခဲမှုမရှိတတ်ပါ။ ထို့ကြောင့် သတိမမူမိ၍ အနာမှာ တဖြေးဖြေးကြီးလာပါသည်။တချို့က အနာဖြစ်နေသည်သိသော်လည်း အပူနာ ကြာရင်ပျောက်မှာပါဆိုပြီး အနာသေးချိန်တွင် ခပ်ပေါ့ပေါ့ နေလိုက်သည်။ ထို့ကြောင့် အနာတော်တော်ကြီးလာချိန် အစာ နှင့်ရေ မျိုချ စားသောက်သောအခါ အခက်အခဲဖြစ်လာမှ ဆရာဝန်ထံ ပြသကြသည်။ <br><br>

	တချို့ဝေဒနာတို့သည် အနာမဖြစ်ဘဲ သွားများအလွန်အမင်းလှုပ်လာခြင်း၊ လှုပ်နေသောသွားများ ကျွတ်ထွက်လာခြင်းတို့ဖြစ်တတ်သည်။ ဤသည်မှာ ရေစီးကမ်းပြို သို့မဟုတ် သွားဖုံးနှင့် သွားဖုံးအရိုးကင်ဆာ ဖြစ်နေသောကြောင့်ဖြစ်၍ လုံးဝမပေါ့ဆသင့်ပါ။ <br><br>

ခံတွင်းထဲတွင် အနာတခုခု ဖြစ်သည်ဟု သိလျှင်ပင် ချက်ချင်း သွားနှင့်ခံတွင်း ဆရာဝန်ထံသို့သာ တိုက်ရိုက် သေချာပြသ သင့်ပါသည်။ အနာသက်သာလို သက်သာငြား၊ ပျောက်လိုပျောက်ငြား ဒွိဟစိတ်တို့ဖြင့် ဆေးဆိုင်မှ စပ်ဆေးဝယ်သောက်ခြင်း၊ ဆေးမြီးတို၊ တိုင်းရင်းဆေး တို့ကိုလိမ်းခြင်း၊ သောက်ခြင်းဖြင့်ကုသခြင်း၊ အထွေထွေကုဆရာဝန်များထံ ထိုးဆေး သောက်ဆေးတိုဖြင့် ကုသခြင်း တို့ပြုလုပ်နေလျှင် ၁လ ၂ လ ၃လ ကြာသည်နှင့်အမျှ ကင်ဆာအနာများသည် ကြီးထွားမှုမြန်ပြီး လည်ပင်းရှိ ပြန်ရည်ကြိတ်များသို့ ပျံ့နှံ့့ကာ ကုသရန်ခက်ခဲသို့ အခြေအနေသို့ ရောက်သွားပါသည်။ ကုသရန်ခက်ခဲ ဆိုးဝါးသော အခြေအနေများတွင် ခံတွင်းကင်ဆာ အနာများသည် ခံတွင်းမှ ပါး အပြင်ဘက်၊ လည်ပင်းအပြင်ဘက်သို့ ပေါက်ထွက်သွားပြီး  ပြည်များ သွေးရည်များ ကျပြီး အနံ့ဆိုးများနှင့် တချိန်လုံး ဖြစ်နေမည်။ အနာသန်ရှင်းမှုမရှိပါက အကောင်လေးများပင် ပေါက်ပွားပါသည်။ မဆုံးပါးမချင်း ဤကဲ့သို့. ဝေဒနာခံစားနေရပါမည်။ ခံတွင်းကင်ဆာဝေဒနာမှာ ဤမျှကြောက်စရာကောင်းလှပါသည်။<br><br>

ခံတွင်းကင်ဆာအမျိုးမျိုးဖြစ်လာပြီဆိုလျှင် ရောဂါ၏ အခြေအနေပေါ် မူတည်၍ ခွဲစိတ်ကုသခြင်း၊ ဓာတ်ရောင်ခြည်ပေး၍ ကုသခြင်း၊ ကင်ဆာဆေးသွင်း ကုသခြင်းတို့ဖြင့် ဝေဒနာသက်သာအောင် ကုသနိုင်ပါသည်။ <br><br>

ခံတွင်းကင်ဆာ ကုသရာတွင်လည်း ဖြစ်ပေါ်နေသော ရောဂါအဆင့်၊ လူနာ၏ရောဂါအခံရှိမှု၊ အသက်အရွယ် တို့ပေါ်မူတည်၍ သင့်လျော်သောကုသမျိုးကို ရွေးချယ်ကုသ ရပါမည်။ ရွေးချယ်ပြသရမည့် ဆရာဝန်သည်လည်း နားလည်တတ်ကျွမ်းသော သွားနှင့်ခံတွင်းဘက်ဆိုင်ရာ အထူးကု ဆရာဝန်များလည်း ဖြစ်ဖို့လိုအပ်ပါသည်။ <br><br>

ကုသမှုများသည် ဝေဒနာခံစားရမှု ပို၍ဆိုးမသွားရန်၊ ရေရှည်သက်သောင့်သက်သာ နေထိုင်စားသောက်သွားနိုင်ရန်၊ အနာများပြင်ပသို့ ပေါက်မထွက် သွားရန်
ဖြစ်ပါသည်။ <br><br>

လူနာတစ်ဦး ကုသမှုပြီး၍ နှစ်များစွာလည်း ဆက်လက် အသက်ရှင် နေထိုင်သွားနိုင်ပါသည်။ ဤသည်မှာ ရောဂါအခြေအနေစောသိ၍ စနစ်တကျ ကုသတတ်သော ဆရာဝန်နှင့် တွေ့ပြီး ထိရောက်သောကုသမှုမျိုး ကုသပေးခြင်း၊ လူနာမှလည်း ဆရာဝန်၏ ညွန်ကြားချက်အတိုင်း ဆေးဝါးဆက်လက် သောက်သုံးခြင်း၊ ညွန်ကြားချက်အတိုင်း ကျန်းမာရေးနှင့် ညီညွတ်စွာ နေထိုင်စားသောက်ခြင်းတို့ဖြင့် ကျန်းမာပျော်ရွှင်စွာ ဆက်လက် နေထိုင်နိုင်ပါသည်။ <br><br>

ကင်ဆာရောဂါ ဖြစ်ပြီဆိုလျှင် လုံးဝပျောက်ကင်းသွားမှုမရှိပါ။ ယနေ့ချိန်ထိ ကမ္ဘာ ပေါ်တွင်လည်း ကင်ဆာရောဂါ ပျောက်ကင်းသည့်ဆေး မရှိသေးပါ။ ထို့ကြောင်း ရောဂါမဖြစ်အောင် အာဟာရမျှတသောအစားအစာ စားသုံခြင်း၊ အန္တရာယ်ဖြစ်စေသော အစားအစာများကို ရှောင်ကျဉ်ခြင်း၊ အိပ်ချိန် နိုးချိနိပုံမှန်ရှိခြင်း ကျန်းမာရေးကောင်းမွန်ရန် ကိုယ်လက်လှုပ်ရှားမှု ပြုလုပ်ပေးခြင်း တနည်းပြောရလျှင် ကျန်းမာရေးနှင့်ညီညွှတ်စွာ နေထိုင်စားသောက်ခြင်း တိုဖြင့် ကိုယ့်ကိုယ့် ကိုယ် စောင့်ရှောက်ကြစေလိုပါသည်။ <br><br>

ကျေးဇူးတင်ပါသည်။

</p>






























</body>
</html>