<!DOCTYPE html>
<html>
<head>
	<meta charset="utf-8">
	<meta name="viewport" content="width=device-width, initial-scale=1">
	<title>Artical</title>
</head>
<body bgcolor="#377D71">
<h1>ဆေးကြောင့်ဖြစ်တတ်သော သွားဖုံးကြီးထွားခြင်း ရောဂါ။ ( Drug Induced Gingival Enlargement) </h1>
<p align="left" style="color: #C37B89;">...သွားပတ်ဝန်းကျင်ရှိ သွားဖုံးသားများသည် ပုံမှန်အားဖြင့် ပန်းနုရောင်ရှိပြီး သွားအခြေနှင့်သွားကြားများတွင် ကပ်လျက် သေသပ်စွာ ရှိနေကြပါသည်။ <br>
....သွားနှင့် ခံတွင်းသန့်ရှင်းရေး အားနည်းမှုကြောင့် သွားချေးများ၊ ထုံးကျောက်များ စုပုံလာသောအခါ သွားဖုံးအသားများ ယောင်ရမ်းလာပြီး နီရဲ ဖောင်းကြွကာ သွားမျက်နှာပြင်မှ ကွာဟလာကြပါသည်။ ထိုယောင်နေသော သွားဖုံးသားများသည် နီရဲ ပျော့အိနေပြီး ထိခိုက်မိလျှင် သွေးထွက်လာတတ်ပါသည်။ ၎င်းကို မကုသလျှင် ရေစီးကမ်းပြိုရောဂါ ဖြစ်ပြီး၊ သွားများ အလိုအလျောက် ကျွတ်ထွက်ပြီး ဆုံးရှုံးတတ်ပါသည်။ <br>
....ဤသို့ဖြစ်လျှင် သွားနှင့်ခံတွင်းဆိုင်ရာ ဆရာဝန်ကိုပြပြီး ညွန်ကြားသည့် သောက်ဆေး၊ လိမ်းဆေး၊ ငုံဆေးများသုံးစွဲရပါမည်။ ထိုထက်လိုအပ်ပါက သွားချေးများ၊ ထုံးကျောက်များဖယ်ရှားပြီး ခံတွင်းသန့်ရှင်းရန် ကျောက်ခြစ်ခြင်း   (Scaling) ပြုလုပ် ကုသမှု ခံယူခြင်းဖြင့် ရေစီးကမ်းပြိုရောဂါကို ကာကွယ်နိုင်ပါသည်။<br>
....တချို့သောလူနာများ၏ သွားဖုံးသားများမှာ ပန်းရောင်ဖြစ်နေပြီး အဖု၊ အလုံးများသဖွယ် ကြီးထွားလာကာ သွားမျက်နှာပြင်များကိုပင် ဖုံးကွယ်သည်အထိ ဖြစ်လာတတ်ပါသည်။ ကြီးထွားလာသော သွားဖုံးသားများမှာ ပန်းရောင်ရှိပြီး မာနေတတ်ပါသည်။ <br>
....ထိုလူနာများ၏ ရောဂါရာဇဝင်ကို သေသေချာချာ စစ်မေးကြည့်သောအခါ ၎င်းတို့၏ ရောဂါ အခံများကြောင့် ဆရာဝန်ညွန်ကြားထားသော ဆေးများကို နှစ်ပေါင်းများစွာ စွဲစွဲမြဲမြဲ သောက်သုံးထားသည်ကို တွေ့ရသည်။ <br>
....သွားဖုံးသားများသည် အောက်ဖော်ပြပါဆေးများ သောက်သုံးမှုကြောင့် ကြီးထွားလာတတ်ပါသည်။ <br>
၁။ သွေးတိုးရောဂါအတွက်သွေးကျဆေးများဖြစ်သော -  Nifidipine, Amlodipine (Amlong, Amlosum). <br>
၂။ နှလုံးရောဂါ လူနာများအတွက်ပေးသောဆေးများဖြစ်သည့် - Diltiazem, Verapamil <br>
၃။ အတက်ရောဂါလူနာများအတွက်ပေးသော အတက်ကျဆေးများဖြစ်သည့် - Epilin, Phenytoin Sodium. <br>
၄။ ကင်ဆာရောဂါလူနာ များတွင် ကင်ဆာဆေးများနှင့် တွဲ၍သုံးသော ဆေးတမျိုးဖြစ်သည့် Cyclosprine.
(၎င်းဆေး Cyclosprine  သည် လေးဘက်နာရောဂါ၊ ကျောက်ကပ်ဝေဒနာရှင်များ၊ ကိုယ်​အဂ်ါ အစားထိုးကုသမှု ခံယူထားသူများလည်း အသုံးပြုသည်။) <br>
၎င်းဆေး အမျိူးမျိုးကို သောက်သုံးနေပြီး သွားနှင့်ခံတွင်း သန့်ရှင်းရေးအားနည်းမှု၊ အစဥ်အမြဲ သွားကြားထိုးတံ သုံးစွဲမှုများက သွားဖုံးသားကြီးထွားမှုကို ပိုမိုဆိုးရွား လာတတ်ပါသည်။ ထိုအခါတွင် Cancer Phobia @ ကင်ဆာရောဂါ ဖြစ်နေပြီလားဟု အတွေးဝင်လာပြီး ဆေးခန်းသို့ အပြေးအလွား ရောက်လာတတ်ပါသည်။ သေချာ မေးမြန်း စမ်းသပ် ဓါတ်မှန်ကြည့်ပြီးမှသာ ဆေးကြောင့်သွားဖုံးသားကြီးထွား ခြင်းဆိုတာကို တွေ့ရှိရပါသည်။ <br>
....သွားဖုံးသားကြီးထွားမှုကို ၂ မျိုးတွေ့နိုင်ပါသည်။<br>
၁။ သွားအားလုံး၏ အပြင်နှင့် အတွင်းဘက်၂ ဖက်လုံး၏ သွားဖုံး မျက်နှာပြင်များ ကြီးထွားလာပြီး သွားမျက်နှာပြင်များ ဖုံးအုပ် သည်အထိ ဖြစ်လာခြင်း၊ <br>
၂။ သွားဖုံး၏ တနေရာ သို့မဟုတ် ၂ နေရာ တို့တွင် သီးသန့်အလုံးအဖြစ် ကြီးထွားလာခြင်း၊(အစဥ်အမြဲသွားကြားထိုးတံ သုံးစွဲသူများတွင် အထူးသဖြင့် တွေ့ရတတ်သည်။) 
ကုသမှုအနေဖြင့် <br>
၁။ Discontinuation of drugs
....လက်ရှိသောက်သုံးနေသောဆေးကိုရပ်ခြင်း သို့မဟုတ် တခြားဆေးဖြင့်အစားထိုးသောက်ခြင်း။ <br>
၂။  Oral Prophylaxis
....သွားနှင့်ခံတွင်း သန့်ရှင်းရေးပြုလုပ်ပေးခြင်း။ <br>
၃။ Promote the Oral Hygiene
.... သွားနှင့်ခံတွင်းကျန်းမာရေးအတွက် ပညာပေးပြီး တိုးမြင့်လုပ်ဆောင်ခြင်း။ <br>
၄။  Surgery
....ခွဲစိတ်ကုသမှု ခံယူ၍ ကုသခြင်းတို့ဖြစ်သည်။ <br>
ဤသွားဖုံးသားကြီးထွားခြင်း ရောဂါသည် ကင်ဆာရောဂါ မဟုတ်ပါ။ ကျွမ်းကျင်သော သွားနှင့်ခံတွင်း အထူးကုဆရာဝန်နှင့်ပြသပြီး လိုအပ်နေ ကုသမှုခံယူပါက လုံးဝပျောက်ကင်းနိုင်ပါသည်။ သို့ရာတွင် ရေစီးကမ်းပြို နှင့် တွဲဖက် သွားဖုံးသားကြီးပါက သွားကြဲခြင်း၊ သွားများ ဆုံးရှုံးခြင်းတို့ကိုပါ နောက်ဆက်တွဲခံစားရနိုင်ပါသည်။ 
ထို့ကြောင့် ရောဂါတခုထိတွေ့ ခံစားရလျှင် အချိန်မဆွဲဘဲ အမြန်ဆုံး ကုသပါက ထိရောက်၍ အန္တရာယ်အနည်းပါးဆုံးဖြစ်ပါသည်။
</p>

<center><img width="400" height="200" border="5" src="https://scontent-lga3-1.xx.fbcdn.net/v/t39.30808-6/244557913_3133396990280318_4435229052617691589_n.jpg?_nc_cat=107&ccb=1-7&_nc_sid=8bfeb9&_nc_ohc=2BhzycqmgQwAX8SWJOj&_nc_ht=scontent-lga3-1.xx&oh=00_AT_ieZCuceBzezMHzRfGB5a-UtAVKc1WHmSnVUzHce9U-A&oe=633D3CDC"></center>
</body>
</html>